Andiamo, ho fame!
Ecco là, ci siamo!

Come è triste l'uomo solo
che si guarda nello specchio
ogni giorno un po' più vecchio
che non sa con chi parlare
passa giorno dopo giorno
senza avere, senza dare
quando il sole va a dormire
ed il cielo si fa scuro
resta solo una candela
ed un'ombra sopra il muro.

Per non essere più solo
mi son fatto un burattino
per avere l'illusione
d'esser padre di un bambino
che mi tenga compagnia,
senza darmi grattacapi
che non usi la bugia
come pane quotidiano
e che adesso che son vecchio
possa darmi anche una mano.

Come è stato lo sapete
è la storia di Pinocchio
naso lungo e capo tondo
che va in giro per il mondo
che pretende di pensare
e su tutto ragionare.

Chi mi dice di ascoltarlo
chi mi dice di punirlo
ma non so che cosa fare
non è facile educare
lui non vuole andare a scuola
lui non vuole lavorare
debbo dirvi in confidenza
che com'è non mi dispiace
m'è riuscito proprio bene
più lo vedo e più mi piace
